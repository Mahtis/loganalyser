## Käyttöohjeet

Ohjelman käynnistyttyä ensimmäiseksi tulee valita käsiteltävä lokitiedosto(t). Tämä onnistuu painamalla ikkunan ylälaidassa olevaa Files-nappia. Sovelluksen kansiosta "src/main/resources/"-kansiosta löytyy subj1_exp1.log-tiedosto, jota voi käyttää ohjelman kokeiluun.
Kun lokitiedosto on valittu, sen pitäisi ilmestyä sovelluksen listakenttään näkyviin.

Tämän jälkeen asetetaan kokeen parametrit, jonka mukaan lokitiedosto käsitellään. Tämä tapahtuu painamalla Set Experiment -nappia. Tämä aukaisee uuden Experiment selector -ikkunan. Ikkunassa on useita nappeja, mutta tällä hetkellä käytössä on vain Load Experiment -nappi. Tätä nappia painamalla voi ladata kokeen tiedot valmiista tiedostosta. Samasta resources-kansiosta kuin lokitiedosto, löytyy myös Experiment2.json-tiedosto, jota voi käyttää ohjelman kokeiluun. Kansiosta löytyy myös Experiment1.json-tiedosto, jonka määrittelemä koe ei vastaa subj1_exp1-tiedoston koetta, joten sitä ei kannata käyttää kokeiluun.

Kun koe on valittu, Experiment selector -ikkunan voi sulkea normaalisti ikkunan yläkulman ruksista. Tämän jälkeen pääikkunassa voi valita avatun lokitiedoston ja klikata Parse logfile -nappia. Tämä käsittelee lokitiedoston ja listaan pitäisi ilmestyä uusi, "kh01 exp2 data" -niminen, objekti. Valitsemalla nyt tämän uuden tiedoston ja klikkaamalla Analyse trials -nappia, ohjelma analysoi dataa ja tuottaa erilaisia kuvia datasta. Näytöllä avautuu Histogram, Rates, Time series, sekä kokeeseen liityvien konditioiden nimisiä ikkunoita. Histogram-ikkunassa on piirretty datan reaktioaikojen jakauma histogrammin muodossa. Tästä voi karkeasti arvioida kerätyn datan normaalisuutta. Rates-ikkunassa on esitetty datan eri konditioiden oikeiden vastausten osuudet prosentteina. Time series -ikkunassa on plotattuna kaikkien kokeen trialien (tehtäväsuoritusten) reaktioajat aikajärjestyksessä. Kuvassa o-merkit tarkoittavat oikeita vastauksia ja x-vastaukset vääriä vastauksia. Lisäksi kuvassa näkyy viivoja, jotka ovat kuvaavat reaktioaikojen keskiarvoa viivan pituuden kattavilla trialeilla. Erilliset konditioikkunat ovat muuten täysin samanlaisia kuin Time series -ikkuna, mutta niissä on vain ikkunan nimen mukaisen kondition trialeita.

Tällä hetkellä ohjelmassa ei käytännössä voi tehdä muuta, paitsi poistaa päänäkymän listasta tiedostoja Remove selected -napilla.
